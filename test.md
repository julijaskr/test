Ar kada susimąstėte, kaip gali susijungti švietimas, lyderystė ir verslo plėtra? Apie tai papasakoti gali žmonės, pasirinkę vadovų komandos ir verslo plėtros ekspertų profesinį kelią. Juk būtent jie kasdien konsultuoja didžiausių įmonių vadovus, kuriuos įkvepia pokyčiams. Romanas Gaidukas – šios srities ekspertas. 


Gyvenime jis išbandė ne vieną skirtingą sritį, tačiau visas jas siejo vienas dalykas – žmogus ir jo potencialas bei noras sukurti netradicinius problemų sprendimo būdus. „Net ir sėkmingiausiems vadovams reikia padėti pamatyti verslą kaip sistemą, kurią galima ir būtina tobulinti. Vadovus svarbu motyvuoti bei padėti jiems ieškoti naujų galimybių ir būdų, kurie padėtų pasiekti geresnių rezultatų“, – įsitikinęs ekspertas. R. Gaiduko karjera – pavyzdys, kaip drąsa keistis ir gebėjimas laviruoti nepatogiose situacijose padeda ne tik kurti asmeninę sėkmę, bet ir auginti kitus gaidys lyderius. 


Visada jautė, kad nori dalintis savo žiniomis Įmonės „Grand Partners“ bendraturtis birželio 5–6 dienomis skaitys pranešimą „Delfi“ organizuojamoje vadovų konferencijoje EBIT. Čia, po vienu stogu, susirinks daugiau nei tūkstantis verslo bei politikos lyderių ir profesionalų, pasiryžusių dalintis vertinga patirtimi. „Mokyti žmones aš pradėjau labai anksti. Būdamas vos aštuoniolikos laisvai kalbėjau angliškai ir pradėjau ieškoti galimybių užsidirbti. Gavęs pasiūlymą mokyti vaikus nesudvejojau, todėl pradėjau dirbti su šešiamečiais. Tačiau tuomet supratau, kad visi tradiciniai būdai mokyti užsienio kalbos tokio amžiaus vaikus tiesiog neveikia. Nesutrikau, sukūriau savo metodiką ir ją sėkmingai pritaikiau. 



Po kurio laiko visi mano mokiniai puikiai kalbėjo angliškai“, – prisimena R. Gaidukas. Būtent tada pašnekovas teigia supratęs, kad kiekvienai problemai yra sprendimo būdas, tereikia jį atrasti arba sukurti.
